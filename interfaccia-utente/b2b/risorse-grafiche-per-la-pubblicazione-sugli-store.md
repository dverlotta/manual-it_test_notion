# Risorse grafiche per la pubblicazione sugli Store

## Risorse per Kimo B2B App

Le risorse grafiche per Kimo B2B App \(icona, splashscreen, loghi, ...\) sono diversificate fra le piattaforme iOS e Android e per le diverse risoluzioni: la generazione delle risorse necessarie è un servizio in carico al nostro team a partire dalle seguenti immagini fornite dal cliente:

**1.Icona \(icon.png\)**

Risoluzione minima 1024x1024  
Estensione .png

iOS e Android implementano gestioni diversi per l'icona: iOS non ha il supporto alle trasparenze \(che devono essere evitate\) e l'immagine deve essere quadrata, senza angoli stondati; Android ha il supporto alle trasparenze e l'icona può avere la forma desiderata \(es. rotonda\). Nel caso si vogliano implementare icone differenti per iOS e Android, fornire due file \(es. "icon iOS.png" e "icon Android.png"\).

Evitare dettagli che potrebbero perdere di qualità con l'abbassarsi della risoluzione. 

**2. Splashscreen / Launchscreen \(launchscreen.png\)** 

Risoluzione minima 2436x2436  
Estensione .png

L'immagine dovrebbe essere quadrata, senza trasparenze né gradienti, senza scritte \(che non sarebbero tradotte\). Il contenuto utile dovrebbe essere posizionato al centro e occupare circa la metà dell'altezza e della larghezza \(affinché non sia tagliato in caso di crop\).

**3. Logo \(logo.png\)**

Risoluzione minima 1000x500   
Estensione .png

logo da usare nella maschera di login: immagine .png con risoluzione di almeno 1000x500, con proporzioni 2:1 \(larghezza il doppio dell'altezza\).

**4. Login \(login.png\)** _- opzionale_

Risoluzione minima 1000x1000  
Estensione .png

immagine secondaria \(facoltativa\), quadrata, da visualizzare nella maschera di login sotto i campi per inserire le credenziali di accesso. Generalmente si visualizza l'icona dell'applicazione o si lascia un'immagine trasparente \(per non visualizzare nulla\).  


